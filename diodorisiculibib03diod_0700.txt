220 DIODORI SICVLI

θημάτων κατέκοψεν εἷς τάς τῶν ξένων μισθοφοράς.
τάς γάρ ἀνατεθείσας ὑπὸ Κροίσου τοῦ Λυδῶν
βασιλέως χρυσᾶς πλίνθους, οὔσας ἑκατὸν καὶ εἴκοσι
διταλάντους, κατέκοψεν εἷς νόμισμα· φιάλας δὲ
χρυσᾶς τριακοσίας καὶ ἑξήκοντα διμναίους, καὶ
λέοντα χρυσοῦν καὶ γυναῖκα , τριάκοντα ταλάντων
χρυσοῦ σταθμὸν ἀγόντων τῶν πάντων· ὥστε τὸ πᾶν
κατακοπὲν χρυσίον, εἷς ἀργυρίου λόγον ἀναγομένων
τῶν χρημάτων, εὑρίσκεσθαι τάλαντα τετρακισχίλια·
τῶν δὲ ἀργυρῶν ἀναθημάτων τῶν τε ὑπὸ Κροίσου
καὶ τῶν ἄλλων ἁπάντων ἀνατεθέντων, τοὺς πάντας
στρατηγοὺς ὅεδαπανηκέναι τάλαντα πλείω τῶν ἐξα·
κισχιλίων· προστιθεμένων δὲ καὶ τῶν χρυσῶν ἀνα·
θημάτων, ὑπερβάλλειν τά μύρια τάλαντα. ἔνιοι δὲ
τῶν συγγραφέων φασὶν οὒκ ἐλάττω γενέσθαι τά
συληθέντα τῶν ἐν τοῖς Περσικοῖς θησαυροῖς ὕπ’
Ἀλεξάνδρου κατακτηθέντων. ἐπεχείρησαν δ’ οἱ περὶ
τὸν Φάλαικον στρατηγοὶ καὶ τὸν ναὸν ὀρύττειν,
εἰπόντος τινὸς ὧς ἐν αὐτῷ θησαυρὸς εἴη πολὺν
ἔχων ἄργυρόν τε καὶ χρυσόν· καὶ τά περὶ τὴν ἑστίαν
καὶ τὸν τρίποδα φιλοτίμως ἀνέσκαπτον· ὁ δὲ μηνὺ·
σας τὸν θησαυρὸν, μάρτυρα παρείχετο τὸν ἐπιφα-
νέστατον καὶ ἀρχαιότατον τῶν ποιητῶν Ὅμηρον, ἐν
οἷς λέγει,
Οὐδ’ ὅσα λάϊνος οὐδὸς ἀφήτορος ἐντὸς ἐέργει
Φοίβου Ἀπόλλωνος, Πυθοῖ ἐνὶ πετρηέσσῃ.

τῶν δὲ στρατιωτῶν ἐγχειρούντων σκάπτειν τά περὶ
τὸν τρίποδα, σεισμοὶ μεγάλοι γενόμενοι τοῖς Φω-
κεῦσι φόβον ἐπέστησαν· φανερῶς δὲ τῶν θεῶν

