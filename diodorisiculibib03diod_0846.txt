366 DlODom SICVLI

ἐνταῦθα διέτριβε · καὶ τοὺς μὲν ἐκ τῆς φυγῆς ἄνα-
σωζομένους ἀνεδέχετο, τοὺς δὲ ἇνόνιλους καθώπλιζε.
μετεπέμπετο δὲ καὶ στρατιώτας ἐκ τῶν πλησιοχώρων
ἐθνῶν, καὶ πρὸς τοὺς ἐν Βάκτροις καὶ ταῖς ἅνω
σατραπείαις σατράπας καὶ στρατηγούς διεπέμπετο,
παρακαλῶν διαφυλάττειν τὴν πρὸς αὐτὸν εὔνοιαν,
Ἀλέξανδρος δὲ, μετά τὴν νίκην θάψας τοὺς τετελευ-
τηκότας, ἐπέβαλε τοῖς Ἀρβήλοις, καὶ πολλὴν μὲν
εὗρεν ἀφθονίαν τῆς τροφῆς, οὔκ ὀλίγον δὲ κόσμον
καὶ γάζαν βαρβαρικὴν, ἀργυρίου δὲ τάλαντα τρισχί·
λια. συλλογισάμενος δὲ τὴν μέλλουσαν ἔσεσθαι
φθοράν τοῦ περιέχοντος ἀέρος, διά τὸ πλῆθος τῶν
νεκρῶν, εὐθὺς ἀνέζευξε, καὶ κατήντησε μετὰ πάσης
τῆς δυνάμεως εἷς Βαβυλῶνα. τῶν δ’ ἐγχωρίων προ-
θύμως ὑποδεξαμένων αὐτὸν, καὶ κατά τάς ἐπισταθ-
μίας λαμπρῶς ἑστιώντων τούς ΒΙακεδόνας, ἀνέλαβε
τὴν δίτναμιν ἐκ τῆς προγεγενημένης ταλαιπωρίας·
πλείους δὲ τῶν τριάκοντα ἡμερῶν ἐνδιέτριψε τῇ πό·
λει, διά τε τὴν δαψίλειαν τῶν ἐπιτηδείων, καὶ τὴν
φιλοξενίαν τῶν ἐγχωρίων· μετά δὲ ταῦτα τὴν μὲν
ἄκραν παρέδωκε τηρεῖν Ἀγάθωνι τῷ Πυδναίῳ,
συστήσας αὐτῷ Ζῑ1ακεδόνας στρατιώτας ἑπτακοσίους·
Ἀπολλόδωρον δὲ τὸν Ἀμφιπολίτην, καὶ Μένητα τὸν
Πελλαῖον ἀπέδειξε στρατηγούς τῆς τε Βαβυλῶνος
καὶ τῶν σατραπειῶν μέχρι Κιλικίας. δούς δὲ αὐτοῖς
ἀργυρίου τάλαντα χίλια, προσέταξε ξενολογεῖν στρα·
τιώτας ὡς πλείστους. ΖνΙιθρίνῃ δὲ τῷ παραδόντι
τὴν ἐν Σάρδεσιν ἄκραν, Ἀρμενίαν ἔδωκεν. ἐκ δὲ
τῶν ληφθέντων χρημάτων τῶν ιιὲν ἱππέων ἑκάστῳ

