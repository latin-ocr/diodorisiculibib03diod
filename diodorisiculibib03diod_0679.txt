ammom. msr. Lm. xw. CAP. 42. 199

μένας ἔχων τὰς πράξεις τῷ ὑποκειμένῳ πολέμῳ. ἐν
γὰρ τῇ νήσῳ ταύτῃ πόλεις {aar ἀξιόλογοι μὲν ἐννέα,
ὑπὸ δὲ ταύτας ὑπῆρχε τεταγμένα μικρά πολίσματα,
τά προσκυροῦντα ταῖς ἐννέα πόλεσιν. ἑκάστη δέ τοὺ·
των εἶχε βασιλέα, τῆς μὲν πόλεως ὔρζονταηῷ δὲ βα-
σιλεῖ τῶν Περσῶν ὑποτεταγμένον. οὗτοι πάντες συμ·
φρονήσαντες, καὶ μιμησάμενοι τοὺς Φοίνικας, ἀπέ-
στησαν· καὶ παρασκευασάμενοι τά πρὸς τὸν πόλε-
μον, αὐτοκράτορας τιὶς ἰδίας βασιλείας ἔποίησαν.
ἐφ’ οἷς παροξυνθεὶς ὁ Ἀρταξέρξης ἔγραψε πρὸς τὸν
Ἱδριέα, τὸν τῆς Καρίας δυνάστην, (ἄρτι μὲν παρει-
ληφότα τὴν ἀρχήν, ᾳίλον δ’ ὄντα καὶ σύμμαχοι
Περσῶν ἐκ προγόνων) ἀθροῖσαι δύναμιν πεζικήν τε
καὶ ναυτικήν , τήν διαπολεμήσουσαν τοῖς ἐν Κί·πρῳ
flamm-mv. ὁ δὲ ὀξέως παρασκευασάμενος τριήρεις
μὲν τεσσαράκοντα, στρατιώτας δὲ μισθοφόρους ὀκτα-
κισχιλίους, ἐξέπεμψεν εἷς τὴν Κύπρον, ἐπιστήσας
στρατηγοὺς Φωκίωνα τὸν Ἀθηναῖον καὶ Εὗαγόραν
τὸν ἐν τοῖς ἐπάνω χρόνοις βεβασιλευκότα uani τήν
ι νῆσον. οὗτοι μὲν οὖν καταπλεύσαντες εἷς τήν Κύ-
προν, εῧθύς ἐπὶ τήν μεγίστην τῶν πόλεων Σαλαμῖνα
τήν δύναμιν ἤγαγον. βαλόμενοι δὲ χάρακα, καὶ τὴν
παρεμβολὴν ὀχυρώσαντες, ἐπολιόρκουν τοὺς Σαλα·
μινίους κατὰ γῆν ἅμα καὶ κατὰ θάλατταν. τῆς δὲ

νήσου πάσης ἐν εἰρήνῃ πολὺν χρόνον γενομένης, καὶ

τῆς χώρας εὖδαιμονοὺσης, οἱ στρατιῶται κρατοῦντες
τῶν ὑπαίθρων πολλάς ὠφελείας ἥθροισαν. τῆς δὲ
τούτων εὔπορίας διαβοηθείσης, πολλοὶ τῶν ἐκ τῆς
περαίας Συρίας τε καὶ Κιλικίας συνέρῤεον ἐθελοντὶ

